---
uid: petr.pavlicek
name:     Petr Pavlíček     		# běžně používáné jméno
category:                 		# kategorie: rp, praha, vary, hradec, jmk, senat
- priz
img: people/petr-pavlicek.jpg           # 165 x 220
description: kandidát Pirátské strany do senátu ČR # kratký popis, max 160 znaků

ordpriz: 7
---
„Štír“, dle čínského horoskopu “drak“.

Ředitel Mendelova gymnázia v Opavě. Studoval na Přírodovědecké fakultě Univerzity Palackého, obor matematika – fyzika. Za dobu jeho působení ve funkci se gymnázium zařadilo mezi nejlépe hodnocené střední školy v Moravskoslezském kraji i v republice. Mimo jiné zde Petr Pavlíček zavedl tradici školních vědeckých konferencí, pod jeho pedagogickým vedením se pak žáci Mendelova gymnázia celkem desetkrát probojovali do světového finále prestižní fyzikální soutěže Turnaj mladých fyziků (IYPT), největším úspěchem pak byla v r. 2017 stříbrná medaile z finále této soutěže v Singapuru. Za dlouhodobou tvůrčí pedagogickou činnost byl v roce 2007 vyznamenán Medailí ministerstva školství, mládeže a tělovýchovy II. stupně. V letošním roce mu byla udělena cena pro pedagogy Učené společnosti České republiky a Nadačního fondu NEURON za podporování zájmu o vědu a výzkum na středních školách, vytváření podmínek pro individuální činnost svých studentů a za vynikající působení studentů Mendelova gymnázia v Opavě v soutěžích.

Ve spolupráci se Statutárním městem Opava byl součástí týmu, který se podílel na tvorbě modelu Sluneční soustavy, který se stal významnou turistickou atrakcí Opavska. Pro Svět techniky Ostrava vytvořil několik populárně naučných výstav: Svět za zrcadlem aneb následuj bílého králíka, Svět iluzí a klamů, Něžný svět matematiky a Dřevěný svět her a hlavolamů. Na popularizaci matematiky a fyziky dlouhodobě spolupracuje také se Slezskou univerzitou v Opavě (Lidi, pojďte si hrát).

Jako nezávislý kandidát byl zvolen do Zastupitelstva statutárního města Opavy. Jeho celoživotním krédem je hledat přijatelné cesty, aby organizace, věci… fungovaly s minimální spotřebou energie. Je příznivcem dohody a akceptovatelných řešení, nemá rád žabomyší spory. 

Kandidaturu za Piráty nebere jako výtah k moci, ale jako možnost uplatnit své  životní a odborné zkušenosti ze své dlouhodobé pedagogické praxe. Umí si živě představit dopad zákonů na chod konkrétní organizace, či život obyčejných lidí. Je přesvědčen, že politikům by mělo jít o stejnou věc – dělat vše ve prospěch a pro spokojenost občanů. Tento cíl by měl být nad stranami. Je zastáncem kritického myšlení a podporuje liberární a demokratické postoje.